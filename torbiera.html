<html>
  <head>
    <title>Torbiera</title>
  </head>
  <body>
    <p>torbiera</p>
    <p>Le torbiere sono degli ambienti saturi d’acqua che accumulano carbonio in forma di materia organica morta (torba) ad una velocità maggiore rispetto a quella della decomposizione della materia organica stessa. Le torbiere occupano appena il 3% delle terre emerse ma immagazzinano una grande quantità di carbonio che equivale, se non supera, il quantitativo di C della vegetazione delle foreste sulla terra. Le torbiere si trovano come palsa, nucleo ti terreno ghiacciato nel permafrost della Siberia, Scandinavia e Canada, come copertura di rilievi, pendii, avvallamenti e nelle paludi del nord Europa e Sud America e nelle lussureggianti foreste paludose dei tropici.
Le torbiere possono essere classificate come torbiere alte che ricoprono rilievi collinari che si alimentano con le precipitazioni, torbiere di transizione che si alimentano sia con le precipitazioni che con acque delle falde acquifere e paludi che si alimentano con le falde acquifere superficiali.
Le torbiere variano in profondità, da 0,5 a 3 metri, e in alcune zone possono raggiungere gli 8 metri. La superficie spugnosa è spesso ricoperta da muschio di sfagno di un verde brillante e rosso rubino, che può contenere oltre il 20% del suo peso secco in acqua.
Ogni torbiera è caratterizzata dalla sua flora e fauna e una volta cavata, pur essendo di origine organica, non si rigenera in tempi brevi. Infatti la ricostituzione superficiale varia dallo 0.1 cm/anno in nord Europa ad 1 cm all’anno in Patagonia.
La criticità dello sfruttamento delle torbiere risiede nel drenaggio necessario alla cavatura che produce dell’emissioni globali significative di anidride carbonica (CO2), esponendo le aree a rischi d’incendi, degrado dell’ecosistema e inquinamento delle falde acquifere.
Paesi come Scozia e Irlanda hanno iniziato a realizzare progetti di recupero delle torbiere disturbate e bandito l’attività estrattiva. Cile ha regolamentato l’estrazione della torba così da poterne favorire il potere rigenerativo naturale.
L'Unione Europea si sta muovendo per eliminare gradualmente la torba. In alcuni paesi, come la Germania l’attività estrattiva è esaurita, le torbiere sono secche. In altri paesi, come l’Estonia l’attività continua ed è un bene di esporto, la torba viene utilizzata come combustibile per il riscaldamento domestico ed esportata come substrato di coltivazione.
La torba trova ampio utilizzo nel settore vivaistico e nella preparazione di terricci di coltivazione nel giardinaggio, principalmente grazie alla sua leggerezza e stabilità che consente l’areazione del substrato e buona ritenzione idrica.
L’Italia, nella programmazione di abbandono dell’uso della torba nel settore agricolo vivaistico è ancora nella fase sperimentale, incoraggia le sperimentazioni e le applicazioni nei singoli vivai. La data di fine programmazione è incerta e collocata tra il 2030 e il 2035.
</p>
  </body>
</html>
